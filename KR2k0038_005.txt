# -*- mode: mandoku-view; -*-
#+TITLE: 欽定滿洲源流考
#+DATE: 2015-08-24 22:40:29.058055
#+PROPERTY: ID KR2k0038
#+PROPERTY: BASEEDITION WYG    
#+PROPERTY: JUAN 卷一
<pb:KR2k0038_WYG_005-1a>¶
　欽定四庫全書¶
　欽定滿洲源流考卷一¶
　　部族(一/)¶
　　　謹按我¶
　　國家誕膺¶
景命&KR1162;啟大東毓瑞凝祥同符雅頌皇皇乎元鳥之生商¶
　　　髙禖之啟稷矣恭考¶
實録自¶
<pb:KR2k0038_WYG_005-1b>¶
始祖定三姓之亂建國鄂多理城即以滿洲建號繼繼繩¶
　　　繩鍾靈篤慶洪惟¶
肇祖原皇帝創業於赫圖阿喇之地爰及¶
景祖覲光揚烈乃舉五嶺以東蘇克素䕶河以西諸部而¶
　　　撫綏之迨我¶
太祖髙皇帝天錫智勇懋建大勲既克圖倫遂収棟鄂¶
太宗文皇帝鴻圖式廓遐邇景從東北諸部盡為臣僕稽¶
　　　諸古昔若肅慎夫餘三韓靺鞨伯濟新羅渤海女¶
<pb:KR2k0038_WYG_005-2a>¶
　　　真諸國㳂革可徵淮南子云東方多君子之國信¶
　　　矣臣等謹立部族一門先臚舉史冊所載各條㕘¶
　　　以今之考證或訂其音轉之訛或稽其分合之迹¶
　　　斷自肅慎為始而仍弁¶
　　國號於簡端以著統¶
尊溯源之義云¶
　　滿洲¶
　　　按滿洲本部族名恭考¶
<pb:KR2k0038_WYG_005-2b>¶
發祥世紀長白山之東有布庫哩山其下有池曰布勒瑚¶
　　　里相傳三天女浴于池有神鵲銜朱果置季女衣¶
　　　季女含口中忽已入腹遂有身尋産一男生而能¶
　　　言體貌竒異及長天女告以吞米果之故因錫之¶
　　　姓曰愛新覺羅名之曰布庫哩雍順與之小舠且¶
　　　曰天生汝以定亂國其往治之天女遂凌空去于¶
　　　是乗舠順流至河歩折栁枝及野蒿為坐具端坐¶
　　　以待時長白山東南鄂謨輝之地有三姓争為雄¶
<pb:KR2k0038_WYG_005-3a>¶
　　　長日搆兵相仇殺適一人取水河歩歸語衆曰汝¶
　　　等勿争吾取水河歩見一男子察其貌非常人也¶
　　　天不虚生此人衆皆趨問答曰我天女所生以定¶
　　　汝等之亂者且告以姓名衆曰此天生聖人也不¶
　　　可使之徒行遂交手為舁迎至家三姓者議推為¶
　　　主遂妻以女奉為貝勒居長白山東鄂多理城建¶
　　　號滿洲是為¶
　　國家開基之始以¶
<pb:KR2k0038_WYG_005-3b>¶
　　國書考之滿洲本作滿珠二字皆平讀我¶
　　朝光啟東土每嵗西藏獻丹書皆稱¶
曼珠師利大皇帝翻譯名義曰曼珠華言妙吉祥也又作¶
　　　曼殊室利大教王經云釋迦牟尼師毘盧遮那如¶
　　　來而大聖曼殊室利為毘盧遮那本師殊珠音同¶
　　　室師一音也當時¶
鴻號&KR1162;稱實本諸此今漢字作滿洲盖因洲字義近地名¶
　　　假借用之遂相沿耳實則部族而非地名固章章¶
<pb:KR2k0038_WYG_005-4a>¶
　　　可考也¶
　御製全韻詩¶
天造皇清發祥大東山曰長白江曰混同峻極襟帶福萃¶
　　靈鍾山頂有潭闥門名揚(叶亘長白山髙二百餘里/綿  千餘里雄觀峻極扶)¶
　　(輿靈氣所鍾山之上有潭曰闥門周八十/里源深流廣鴨緑混同愛滹三江出焉)三天女者¶
　　降而浴躬神鵲含果吞以娠中錫之姓名母遂凌空¶
　　(山之東有布庫哩山其下有池曰布勒瑚里相傳有/三天女曰恩古倫次正古倫次佛庫倫浴于池有神)¶
　　(鵲含米果置季女衣季女含口中忽已入腹遂有身/尋産一男生而能言體貌竒異及長母告以吞米果)¶
<pb:KR2k0038_WYG_005-4b>¶
　　(之故因錫之姓為愛新覺羅名之曰布/庫哩雍順與小舠桑之母遂凌空去)有取水人見¶
　　訝異徴(叶/)交手舁歸推為主國(叶/)三姓定亂鄂多城¶
　　崇號建滿洲¶
開基&KR1162;宗(天男乗舠順流而下至河歩登岸折栁及蒿為坐具/端坐其上其地有三姓争為雄長搆兵仇殺有)¶
　　(取水河歩者見而異之歸語人曰汝等勿争吾取水/河歩見一男子察其貌非常人也天必不虚生此人)¶
　　(衆往視皆以為異因詰其由來答曰我天女所生天/男生我以定汝等之亂者且告其姓名衆曰此天生)¶
　　(聖人也不可使之徒行乃交手為舁迎至家三姓者/議推為國主以女百里妻之奉為貝勒其亂乃定遂)¶
　　(居長白山東鄂多理城國號滿洲是為開基之始按/滿洲清字本作滿珠我國家肇基于東故西藏每嵗)¶
<pb:KR2k0038_WYG_005-5a>¶
　　(獻丹書皆稱曼珠師利大皇帝至今漢字作滿洲/者盖因洲字義近地名假借用之遂相㳂從俗云)元¶
　　鳥商室帝武周家(叶/)¶
聖必有啟異揆同風¶
　　　右長白山發祥¶
　　　肅慎(一作息慎/又作禝慎)¶
　　　虞¶
　　　　竹書紀年帝舜有虞氏二十五年息慎氏來朝¶
　　　　貢弓矢¶
<pb:KR2k0038_WYG_005-5b>¶
　　　　史記虞帝紀云南撫交阯北發西戎析枝渠搜¶
　　　　氐𦍑北山戎發息慎¶
　　　周¶
　　　　汲冡周書王㑹解云西面者正北方稷慎大麈¶
　　　　孔子家語武王克商肅慎氏貢楛矢¶
　　　　尚書序成王既伐東夷息慎來賀¶
　　　　尚書傳王俾榮伯作賄肅慎之命¶
　　　　史記孔子世家有隼集于陳庭楛矢貫之石砮¶
<pb:KR2k0038_WYG_005-6a>¶
　　　矢長尺有咫陳湣公使使問仲尼仲尼曰隼來¶
　　　逺矣此肅慎之矢也¶
　　　後漢書康王之時肅慎復至¶
　　漢¶
　　　後漢書古肅慎國在夫餘東北千餘里東濵大¶
　　　海¶
　　　淮南子海外三十六國有肅慎氏¶
　　三國¶
<pb:KR2k0038_WYG_005-6b>¶
　　　三國志魏書明帝青龍四年肅慎貢楛矢¶
　　晉¶
　　　晉書肅慎國東北有山出石其利入鐵将取之¶
　　　必先祈神周武王時獻其楛矢石砮逮于周公¶
　　　輔成王復遣使入賀爾後千餘年雖秦漢之盛¶
　　　莫之致也及文帝作相魏景元末來貢楛矢魏¶
　　　帝詔歸於相府賜其王傉雞錦罽緜帛至武帝¶
　　　元康初復來貢獻元帝中興又詣江左貢其石¶
<pb:KR2k0038_WYG_005-7a>¶
　　　砮成帝時復通使於石季龍¶
　　南北朝¶
　　　册府元龜宋孝武帝大明三年肅慎國獻楛矢¶
　　　按肅慎之名著于周初考竹書紀年有虞舜二¶
　　　十五年息慎獻弓矢之文史記虞帝紀亦稱北¶
　　　發息慎鄭元注曰息慎或謂之肅慎周書王㑹¶
　　　解又作稷慎息稷與肅音轉之訛其為一國無¶
　　　疑由來固已逺矣秦漢之盛史無傳焉後漢書¶
<pb:KR2k0038_WYG_005-7b>¶
　　　挹婁傳則云即古肅慎似其名至漢而止然魏¶
　　　晉時間通使聘史官皆以肅慎書之則不得云¶
　　　東漢無肅慎也要之負山襟海地大物博又風¶
　　　氣樸淳故厯虞夏商周迄魏晉傳世二千餘年¶
　　　不絶范蔚宗謂冠弁衣錦噐用爼豆誠非虚語¶
　　　特自漢以後始有岐稱耳宋劉忠恕稱金之姓¶
　　　為米里真夫北音讀肅為湏湏朱同韵里真二¶
　　　字合呼之音近慎盖即肅慎之轉音而不知者¶
<pb:KR2k0038_WYG_005-8a>¶
　　　遂以為姓¶
　　國初舊稱所屬曰珠申亦即肅慎轉音漢人不知¶
　　　原委遂岐而二之猶之或為稷慎或為息慎其¶
　　　實一也至于自漢魏以後所稱部名則分條詳¶
　　　係于後云¶
　　夫餘(一作/扶餘)¶
御製夫餘國傳訂訛¶
　近閲四庫全書内元郝經續後漢書所作夫餘國列¶
<pb:KR2k0038_WYG_005-8b>¶
　傳其官有馬加牛加之名訝其誕詭不經疑有舛誤¶
　因命館臣覆勘其說寔本之後漢書及三國魏志夫¶
　餘傳之文于是嘆范蔚宗陳夀之徒不識方言好竒¶
　逞妄疑誤後人而更惜郝經之失于裁擇也其傳曰¶
　國以六畜名官有馬加牛加猪加狗加諸加别主四¶
　出道有敵諸加自戰下户擔粮飲食之信如其言則¶
　所謂諸加者何所取義乎史稱夫餘善養牲則畜牧¶
　必蕃盛當各有官以主之猶今䝉古謂典羊之官曰¶
<pb:KR2k0038_WYG_005-9a>¶
　和尼齊和尼者羊也典馬者曰摩哩齊摩哩者馬也¶
　典駝者曰特黙齊特黙者駝也皆因所牧之物以名¶
　其職特百官中之一二誌夫餘者必當時有知夫餘¶
　語之人譯其司馬司牛者為馬家牛家遂訛為馬加¶
　牛加正如周禮之有羊人犬人漢之有狗監耳若必¶
　以六畜名官寓相貶則郯子所對少皥氏鳥名官為¶
　鳥師而鳥名又何以稱乎蔚宗輩既訛家為加又求¶
　其説而不得乃强為之辭誠不值一噱總由晉宋間¶
<pb:KR2k0038_WYG_005-9b>¶
　人與外域道理遼阻于一切音譯素所不通遂若越¶
　人視秦人之肥瘠率憑耳食為傅會甚而至借惡詞醜¶
　字曲肆其其詆毁之私可鄙孰甚且蔚宗以附彭城¶
　王義康謀反伏誅陳夀索米為人作佳傳其人皆不¶
　足取其言又何足據乎苐後漢書三國志久經刋行¶
　舊文難以更易因命于續後漢書中改加為家並為¶
　訂其踳謬如右¶
　　　謹按馬加牛加之説始于范蔚宗陳夀厯代史¶
<pb:KR2k0038_WYG_005-10a>¶
　　　志襲謬承訛至郝經續後漢書猶㳂用之盖當¶
　　　時音譯未通曲為傅㑹更千百年未有能知其¶
　　　妄者恭讀¶
　御製夫餘國傳訂訛指加為家字之誤近例之蒙古¶
　　　典羊典馬之官逺徴諸周禮羊人犬人之掌設¶
　　　官分職至理所存古今一揆也蔚宗輩之貽誤¶
　　　後人盖非淺鮮矣臣等敬録冠簡端以示萬世¶
　　　折&KR0454;之準其自後漢以下諸書凡有關夫餘事¶
<pb:KR2k0038_WYG_005-10b>¶
　　　實者仍以次條列云¶
　　漢¶
　　　後漢書夫餘國在元菟北千里地方二千里㝡¶
　　　為平敞以員柵為城有宫室倉庫以六畜名官¶
　　　有馬加牛加狗加其邑落皆主屬諸加¶
　　　册府元龜夫餘國本濊地也漢武帝元朔元年¶
　　　以其地為滄海郡數年乃罷至元封三年滅朝¶
　　　鮮分置樂浪臨屯元莵真畨四郡至昭帝始元¶
<pb:KR2k0038_WYG_005-11a>¶
　　　五年罷臨屯真畨以并樂浪元菟元莵復徙居¶
　　　句麗自單單大嶺(後漢書作單大嶺/魏志通考與此同)已東悉屬¶
　　　樂浪後以境土廣逺復分嶺東七縣置樂浪東¶
　　　部都尉¶
　　　後漢書建武二十五年夫餘王遣使奉貢光武¶
　　　厚答報之于是使命嵗通永寧元年遣嗣子尉¶
　　　仇台詣闕順帝永和元年其王來朝帝作黄門¶
　　　㰻吹角抵□以遣之桓帝延熹四年遣使朝賀¶
<pb:KR2k0038_WYG_005-11b>¶
　　　貢獻靈帝熹平中復奉章貢¶
　　　册府元龜漢安帝延光元年夫餘王遣使貢獻¶
　　　又獻帝延康元年遣使貢獻¶
　　　通考漢安帝永初五年夫餘王始将歩騎七八¶
　　　千人入樂浪桓帝永康元年王夫台将二萬人¶
　　　侵元莵¶
　　　三國志夫餘在長城之北去𤣥菟千里國有君¶
　　　王皆以六畜名官有馬加牛加猪加狗加犬使¶
<pb:KR2k0038_WYG_005-12a>¶
　　　犬使者使者邑落有豪民民下户皆為奴僕諸¶
　　　加别主四出道大者主數千家小者數百家有¶
　　　敵諸加自戰下户俱擔糧飲食之漢末公孫度¶
　　　雄長海東夫餘王尉仇台更屬遼東時句麗鮮¶
　　　卑强度以夫餘介其間妻以宗女(按郝經續後/漢書與此同)¶
　　　(不複/載)¶
　　三國¶
　　　三國志夫餘王尉仇台死簡位居立無適子有¶
<pb:KR2k0038_WYG_005-12b>¶
　　　孽子麻余麻余死其子依慮年六嵗立以為王¶
　　　魏略夫餘其國殷富自先世以來未嘗破壞¶
　　　魏略昔北方有稾離之國(按稾離後漢書作索/離注云索音度洛反)¶
　　　(通典作槖離梁書作櫜離非髙句麗之/髙麗也惟隋書直作髙麗合為一國誤)其王者¶
　　　侍婢有身王欲殺之婢云有氣如鷄子來下我¶
　　　故有身後生子名曰東明東明善射王恐奪其¶
　　　國也欲殺之東明走南至施掩水(後漢書作掩/㴲水注云今)¶
　　　(髙麗中有盖斯水疑此/水是也梁書作掩𢃄水)以弓擊水魚鼈浮為橋¶
<pb:KR2k0038_WYG_005-13a>¶
　　　東明得渡因都王夫餘之地¶
　　晉¶
　　　晉書夫餘在元菟北千餘里其王印文稱濊王¶
　　　之印國中有古濊城武帝時頻來朝貢至太康¶
　　　六年為慕容廆所襲破其王依慮死子弟走保¶
　　　沃沮有司奏䕶東夷校尉鮮于嬰不救夫餘失¶
　　　于機畧詔免嬰以何龕代之明年夫餘後王依¶
　　　羅遣詣龕求率見人還復舊國龕上列遣督郵¶
<pb:KR2k0038_WYG_005-13b>¶
　　　賈沈以兵送之廆又要之于路沈與戰大敗之¶
　　　羅得復國¶
　　南北朝¶
　　　梁書髙句驪其先出自東明東明本櫜離王之¶
　　　子王欲殺之東明走至夫餘而王焉¶
　　　隋書夫餘王嘗得河伯女閉于室内為日光隨¶
　　　而照之感而遂孕生一大卵有一男子破□而¶
　　　出名曰朱蒙夫餘之臣咸請殺之其母以告朱¶
<pb:KR2k0038_WYG_005-14a>¶
　　　蒙朱蒙東南走遇一大水朱蒙曰我是河伯外¶
　　　孫日之子也今有難而追兵且及如何得渡于¶
　　　是魚鼈積而成橋朱蒙遂渡朱蒙建國號髙句¶
　　　麗¶
　　　隋書百濟(另條/詳後)之先出自髙麗其王有侍婢生¶
　　　東明及長王忌之東明懼逃至淹水夫餘人共¶
　　　奉之東明之後有仇台者篤于仁信始立其國¶
　　　于帶方故地漢遼東太守公孫度以女妻之漸¶
<pb:KR2k0038_WYG_005-14b>¶
　　　以昌盛為强國初以百家濟海因號為百濟¶
　　　北史朱蒙者其俗言善射也(按今滿洲語稱善/射者謂之卓琳莽)¶
　　　(阿卓與朱音相近琳則齒舌之餘韵也莽阿二/字急呼之則音近蒙是傳寫雖訛音解猶有可)¶
　　　(考/也)夫餘王狩于田以朱蒙善射給一矢殪獸甚¶
　　　多夫餘之臣謀殺之朱蒙乃與焉違等二人走¶
　　　至紇升骨城(後周書作/紇斗骨城)居焉號曰髙句麗¶
　　　魏書豆莫婁國在勿吉國北千里去洛六千里¶
　　　舊北夫餘也在失(失通考/作室)韋之東或言本濊地¶
<pb:KR2k0038_WYG_005-15a>¶
　　　也¶
　　　通典百濟即後漢末夫餘王尉仇台之後延興¶
　　　二年其王餘慶上表云臣與髙麗先出夫餘¶
　　唐¶
　　　唐書髙麗者出自夫餘之别種也百濟國本亦¶
　　　夫餘之别種¶
　　　通典髙麗得夫餘地置夫餘城後屬于渤海(叧/條)¶
　　　(詳/後)¶
<pb:KR2k0038_WYG_005-15b>¶
　　　通考渤海以夫餘故地為夫餘府¶
　　　遼史地理志唐時契丹逹呼爾(舊作大賀今從/八旗姓氏通譜)¶
　　　(改/)氏蠶食夫餘靺鞨(另條/詳後)之區地方二千餘里¶
　　　按髙麗出自夫餘夫餘出自索離索讀如槖故¶
　　　或書為槖槖形似櫜故又轉為櫜櫜與稾音同¶
　　　故魏畧及遼志復作稾與髙麗實二國也夫餘¶
　　　在髙麗北稾離又在夫餘北故東明南走而至¶
　　　夫餘朱䝉亦南走而至髙麗然其事彷彿相同¶
<pb:KR2k0038_WYG_005-16a>¶
　　　或傳聞之有一誤也隋書謂夫餘王尉仇台始¶
　　　立國于帶方自後遂稱百濟後魏時百濟所上¶
　　　書亦云先與髙麗源出夫餘自晉以後百濟王¶
　　　之姓名有夫餘腆夫餘豐夫餘隆盖真以夫餘¶
　　　為姓矣後漢書稱夫餘在元菟北千里南接髙¶
　　　接髙麗東接挹婁本濊地故魏畧云夫餘王印¶
　　　文曰濊王之印謂本濊地而夫餘居之其舊國¶
　　　為豆莫婁在勿吉北千里是夫餘始在極北後¶
<pb:KR2k0038_WYG_005-16b>¶
　　　乃兼有南陲唐初地入于髙麗髙麗既滅屬于¶
　　　渤海為夫餘府其後見于史志者若遼之通州¶
　　　安逺軍龍州黄龍府金之隆州利渉軍元之開¶
　　　元路皆其故地(並詳後渤海/條及疆域門)稾離國見于遼史¶
　　　為韓州鳳州俱在今開原西北境外與挹婁實¶
　　　唇齒之邦也¶
　¶
欽定滿洲源流考卷一¶
