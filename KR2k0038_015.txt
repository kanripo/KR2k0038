# -*- mode: mandoku-view; -*-
#+TITLE: 欽定滿洲源流考
#+DATE: 2015-08-24 22:40:29.250401
#+PROPERTY: ID KR2k0038
#+PROPERTY: BASEEDITION WYG    
#+PROPERTY: JUAN 卷十一
<pb:KR2k0038_WYG_015-1a>¶
欽定四庫全書¶
欽定滿洲源流考卷十一¶
　疆域(四/)¶
　　遼東北地界¶
　　　北盟㑹編遼太祖遷女真大姓數千户置遼陽¶
　　　之南使不得與本國相通名曰哈斯罕(舊作合/蘇欵又)¶
　　　(作曷蘇館今改正按滿洲語哈斯罕藩籬也據/此云使不得與本國往來實有防閑之意與滿)¶
　　　(洲語意/相合)謂之熟女真(按滿洲語稱舊國初所屬/曰佛滿珠謂  滿洲也新)¶
<pb:KR2k0038_WYG_015-1b>¶
　　　(附編入旗分者伊徹滿珠謂之新滿/洲也此所云生熟蓋即新舊  意)自咸州東¶
　　　北分界入山谷至於粟末江中間所居𨽻咸州¶
　　　兵馬司許與本國往來非熟女真亦非生女真¶
　　　也自粟末之北寜江之東北處界外者則謂之¶
　　　生女真遼國沿邊置東京黄龍府兵馬都部署¶
　　　司咸州湯河兵馬司東北路統軍司分𨽻之謂¶
　　　之羈縻道¶
　　　契丹國志東南至新羅(另條/見前)國西以鴨緑江東¶
<pb:KR2k0038_WYG_015-2a>¶
　　　八里黄土嶺為界至保州十一里次東南至五¶
　　　節度熟女真國係契丹樞宻院所轄差契丹或¶
　　　渤海人充節度管押西北至東京五百餘里又¶
　　　次東南至熟女真國(按此疑即自咸州至粟末/江之部然志文殊未明晰)¶
　　　不屬契丹所管去東京二百餘里東北至生女¶
　　　真國契丹常設防備西南去東京六百里又東¶
　　　北至烏舍(滿洲語皮條也舊/作烏惹今改正)國阿里瑪(蒙古語/梨也舊)¶
　　　(作阿里眉/今改正)國布庫里(蒙古語整全也舊/作破骨魯今改正)國各一¶
<pb:KR2k0038_WYG_015-2b>¶
　　　萬户衣装言語與女真異西去上京四千餘里¶
　　　又東北至鐵驪(見前靺/鞨條)國次東北至靺鞨國(按/靺)¶
　　　(鞨即女真國舊名此分為二國殊/誤葢作志者摭拾舊文未足為據)¶
　　遼上京長春州¶
　　　遼史長春州本鴨子河春獵之地興宗重熈八¶
　　　年置統縣一長春縣本混同江地户二千(按遼/上京)¶
　　　(臨潢府在今巴林阿嚕科爾沁扎嚕特等地惟/長春一州濵混同江今杜爾伯特扎賴特皆州)¶
　　　(之北境則遼長春州/當與今白都訥相近)¶
<pb:KR2k0038_WYG_015-3a>¶
　　　遼史兵衛志長春縣丁四千¶
　　　金史泰州承安二年置於長春縣北至邊四百¶
　　　里南至懿州八百里東至肇州三百五十里户¶
　　　三千五百四縣一長春遼長春州天徳二年降¶
　　　為縣𨽻肇州承安三年來屬¶
　　　遼史春巴納(舊作納鉢今改正按滿洲語巴/納地方也葢指遊獵之地而言)曰¶
　　　鴨子河濼皇帝正月上旬起牙帳約六十日方¶
　　　至天鵞未至卓帳冰上鑿冰取魚冰泮乃縱鷹¶
<pb:KR2k0038_WYG_015-3b>¶
　　　鶻捕鵞雁晨出暮歸鴨子河濼東西二十里南¶
　　　北三十里在長春州東北三十五里四面皆沙¶
　　　堝多榆栁杏林¶
　　　契丹國志每歲正月上旬出行射獵凡十六日¶
　　　然後並洮爾河鑿冰釣魚冰泮即縦鷹鶻以捕¶
　　　鵞雁(按遼史本紀載聖宗太平四年改鴨子河/為混同江塔魯河為長春河然又屢以鴨)¶
　　　(子混同二水並稱即金史亦並稱鴨子混同據/契丹國志則鴨子即塔魯河今洮爾河也又契)¶
　　　(丹國志云太宗破晉改粟末河為混同/江史志傳訛未有確據並詳後山川門)¶
<pb:KR2k0038_WYG_015-4a>¶
　　　大金國志太祖十四年遼天祚帝率蕃漢兵十¶
　　　餘萬出長春路分五部北出駱駝口太祖乘其¶
　　　未陣三面擊之天祚大敗退保長春太祖乘勝¶
　　　遂平渤海遼陽等五十四州¶
　　遼東京遼陽府¶
　　　遼史東京遼陽府本朝鮮之地後為渤海大氏¶
　　　所有號中京顯徳府太祖攻渤海俘其王大諲¶
　　　譔以為東丹王國神冊四年葺遼陽古城以渤¶
<pb:KR2k0038_WYG_015-4b>¶
　　　海漢户建東平郡為防禦州天顯三年遷東丹¶
　　　國民居之升為南京城名天福髙三丈有樓櫓¶
　　　幅員三十里八門東曰迎陽東南曰韶陽南曰¶
　　　龍原西南曰顯德西曰大順西北曰大遼北曰¶
　　　懐逺東北曰安逺宫城在東北隅髙三丈具敵¶
　　　樓南為三門壮以樓觀四隅角樓相去二里外¶
　　　城謂之漢城東至烏爾呼赫(滿洲語偏也舊作/烏魯虎克今改)¶
　　　四百里南至海邊鐵山八百六十里西至望平¶
<pb:KR2k0038_WYG_015-5a>¶
　　　縣海口三百六十里北至挹樓縣范河二百七¶
　　　十里東西南三面抱海天顯十三年改南京為¶
　　　東京府曰遼陽户四萬六百轄州府軍城八十¶
　　　七統縣九遼陽縣本漢浿水縣户一千五百仙¶
　　　鄉縣本漢遼陽縣户一千五百鶴野縣本漢居¶
　　　就縣地户一千三百析木縣本漢望平縣地户¶
　　　一千紫䝉縣本漢鏤方縣地户一千興遼縣本¶
　　　漢平郭縣户一千肅慎縣以渤海户置歸仁縣¶
<pb:KR2k0038_WYG_015-5b>¶
　　　順化縣(案歸仁順化二/縣沿革未詳)¶
　　　元一統志東丹王故宫在遼陽路按本路圖冊¶
　　　在府之東北隅有讓國皇帝御容殿¶
　　　明一統志鶴野廢縣在遼東都司城西八十里¶
　　　元省入遼陽縣¶
　　開州¶
　　　遼史開州鎮國軍節度本濊地渤海為龍原府¶
　　　(詳見前/渤海條)開泰三年遷雙韓二州千餘户實之號¶
<pb:KR2k0038_WYG_015-6a>¶
　　　開封府開逺軍節度更名鎮國軍𨽻東京留守¶
　　　兵事屬東京統軍司統州三縣一開逺縣本龍¶
　　　原縣(詳前渤/海條)遼初廢聖宗東討復置以軍額名¶
　　　户一千¶
　　　遼史鹽州本龍河郡(詳前渤/海條)𨽻開州相去一百¶
　　　四十里¶
　　　遼史穆州保和軍刺史本㑹農郡(詳前渤/海條)户三¶
　　　百東北至開州一百二十里統縣一㑹農縣¶
<pb:KR2k0038_WYG_015-6b>¶
　　　遼史賀州刺史本吉理郡(詳前渤/海條)户三百𨽻開¶
　　　州¶
　　定州¶
　　　遼史定州保寜軍髙麗置州聖宗統和十三年¶
　　　升軍遷遼西民實之統縣一定東縣髙麗所置¶
　　　遼徙遼西民實之户八百¶
　　保州¶
　　　遼史保州宣義軍節度髙麗置州故縣一曰來¶
<pb:KR2k0038_WYG_015-7a>¶
　　　逺聖宗以髙麗王詢擅立問罪取其保定二州¶
　　　統和末髙麗降於此置榷場𨽻東京統軍司縣¶
　　　一來逺縣初徙遼西諸縣民實之又徙奚漢兵¶
　　　七百防戍焉户一千¶
　　　遼史宣州定逺軍刺史開泰三年徙漢户置𨽻¶
　　　保州¶
　　　遼史懐化軍下刺史開泰三年置𨽻保州¶
　　辰州¶
<pb:KR2k0038_WYG_015-7b>¶
　　　遼史辰州奉國軍節度本葢牟城渤海改為葢¶
　　　州(詳見前/渤海條)遼徙其民於祖州初曰長平軍户二¶
　　　千統縣一建安縣¶
　　　元一統志葢州地最要衝稱為繁富契丹移其¶
　　　民於上京西祖州後陞為長平軍¶
　　盧州¶
　　　遼史盧州元徳軍刺史本渤海杉盧郡(詳前渤/海條)¶
　　　統縣一熊岳縣西至海一十五里傍海有熊岳¶
<pb:KR2k0038_WYG_015-8a>¶
　　　山¶
　　　明一統志熊岳廢縣在葢州衛南六十里遼為¶
　　　盧州治所金屬葢州元省(按今有/熊岳城)¶
　　來逺城¶
　　　遼史來逺城本熟女真地統和中伐髙麗以燕¶
　　　軍驍猛置兩指揮建城防戍兵事屬東京統軍¶
　　　司¶
　　　元一統志來逺城本熟女真地遼伐髙麗於此¶
<pb:KR2k0038_WYG_015-8b>¶
　　　建城先是侵髙麗軍敗值冬雪彌旬不止人馬¶
　　　多斃軍㑹鴨緑江餘軍漂溺遼主隆緒次來逺¶
　　　界有防邊猛軍數十人遇而刼之逮問所從來¶
　　　開襟示其金製環甲衆軍驚散遼主至遼城收¶
　　　不在營中者誅之金陞來逺軍¶
　　鐵州¶
　　　遼史鐵州建武軍刺史本漢安市縣地(詳前渤/海條)¶
　　　統縣一湯池縣¶
<pb:KR2k0038_WYG_015-9a>¶
　　　鴨江行部誌湯池縣本遼時鐵州¶
　　　明一統志安市廢縣在葢州衛東七十里故鐵¶
　　　州金為湯池縣元省¶
　　興州¶
　　　遼史興州興中軍節度本漢海宜縣地(詳前渤/海條)¶
　　　北盟㑹編第二十四程至梁魚務過遼河二十¶
　　　七程至興州¶
　　　許亢宗奉使行程録自瀋州七十里至興州遼¶
<pb:KR2k0038_WYG_015-9b>¶
　　　太祖破渤海建為東京路自此所至居民稍盛¶
　　　食物充足¶
　　湯州¶
　　　遼史湯州本漢襄平縣地(詳前渤/海條)¶
　　崇州¶
　　　遼史崇州隆安軍刺史本漢長岑縣地(詳前渤/海條)¶
　　　統縣一崇信縣¶
　　海州¶
<pb:KR2k0038_WYG_015-10a>¶
　　　遼史海州南海軍節度本沃沮(另條/見前)國地渤海¶
　　　號南京南海府(詳前渤/海條)太平中大延琳叛南海¶
　　　城堅守經歲不下别部酋長皆被擒乃降因盡¶
　　　徙其民於上京移澤州民來實之户一千五百¶
　　　統州二縣一臨溟縣¶
　　　明一統志臨溟廢縣在海州衛東一百八十里¶
　　　遼置金屬澄州元省¶
　　　遼史耀州刺史本渤海椒州(詳前渤/海條)𨽻海州統¶
<pb:KR2k0038_WYG_015-10b>¶
　　　縣一巖淵縣¶
　　　明一統志廢耀州在海州衛西南二百里¶
　　　遼史嬪州柔逺軍刺史本渤海晴州(詳前渤/海條)¶
　　　元一統志遼太平九年渤海大延琳叛盡徙南¶
　　　海府人於上京之北移澤州民以實其城仍號¶
　　　南海府金改海州又改澄州又廢嬪州為新昌¶
　　　鎮入焉¶
　　淥州¶
<pb:KR2k0038_WYG_015-11a>¶
　　　遼史淥州鴨緑軍本髙麗故國渤海西京鴨緑¶
　　　府(詳前渤/海條)大延琳叛遷餘黨於上京置易俗縣¶
　　　居之在者户二千𨽻東京留守司統州四縣二¶
　　　宏聞縣神鄉縣¶
　　桓州¶
　　豐州¶
　　正州¶
　　慕州(俱詳前渤海條惟慕州渤海/别屬安逺府遼移屬淥州)¶
<pb:KR2k0038_WYG_015-11b>¶
　　顯州¶
　　　遼史顯州奉先軍上節度本渤海顯徳府地(詳/前)¶
　　　(渤海/條)世宗置以奉顯陵顯陵者東丹人皇王墓¶
　　　也人皇王性好書購書數萬卷置醫巫閭山絶¶
　　　頂築堂曰望海大同元年世宗親䕶人皇王靈¶
　　　駕歸自汴京以人皇王愛醫巫閭山水竒秀因¶
　　　葬焉州在山東南遷東京三百餘户以實之應¶
　　　厯元年穆宗葬世宗於顯陵西山仍禁樵採兵¶
<pb:KR2k0038_WYG_015-12a>¶
　　　事屬東京都部署司統州三縣二奉先縣本漢¶
　　　無慮縣即醫巫閭世宗析遼東長樂縣民以為¶
　　　陵户山東縣本漢望平縣世宗割渤海永豐縣¶
　　　民為陵户歸義縣初置顯州渤海民自來助役¶
　　　世宗嘉憫因籍其人户置縣¶
　　　金史天輔元年抜顯州乾懿豪徽成川惠等州¶
　　　皆降¶
　　　許亢宗奉使行程録自錦州八十里至劉家荘¶
<pb:KR2k0038_WYG_015-12b>¶
　　　自劉家荘一百里至顯州¶
　　　遼史嘉州嘉平軍下刺史𨽻顯州¶
　　　遼史遼西州阜成軍中刺史本漢遼西郡地世¶
　　　宗置州屬顯州統縣一長寜縣統和八年以諸¶
　　　宫提轄司人户置¶
　　　遼史康州下刺史世宗遷渤海率賔府人户置¶
　　　屬顯州縣一率賔縣(詳前渤/海條)¶
　　　遼東行部誌廣寜本陽羅郡渤海顯徳府遼世¶
<pb:KR2k0038_WYG_015-13a>¶
　　　宗改顯州¶
　　宗州¶
　　　遼史宗州下刺史在遼東石熊山耶律隆運以¶
　　　所俘漢民置聖宗立為州統縣一熊山縣本渤¶
　　　海縣地¶
　　乾州¶
　　　遼史乾州廣徳軍上節度本漢無慮縣地聖宗¶
　　　統和三年置以奉景宗乾陵有凝神殿兵事𨽻¶
<pb:KR2k0038_WYG_015-13b>¶
　　　東京都部署司統州一縣四奉陵縣本漢無慮¶
　　　縣地括諸落帳户助營山陵延昌縣析延昌宫¶
　　　户置靈山縣本渤海靈峯縣地司農縣本渤海¶
　　　麓郡縣(詳前渤/海條)¶
　　　元一統志乾州故城在廣寜府西南七里遼統¶
　　　和二年立今基址頺然¶
　　　遼東行部誌閭陽遼乾州也去廣寜五里¶
　　　北盟㑹編離顯州七里别建乾州以奉陵寢¶
<pb:KR2k0038_WYG_015-14a>¶
　　　明一統志乾州城在廣寜衛西南七里¶
　　　遼史海北州廣化軍中刺史世宗以所俘漢户¶
　　　置地在閭山之西南海之北初𨽻宣州後屬乾¶
　　　州統縣一開義縣¶
　　　明一統志開義廢縣在義州衛南四十里遼置¶
　　　為海北州治所金屬義州元省¶
　　貴德州¶
　　　遼史貴德州寜逺軍下節度本漢襄平縣地漢¶
<pb:KR2k0038_WYG_015-14b>¶
　　　公孫度所據太宗時察克(蒙古語時也舊/作察割今改正)以所¶
　　　俘漢民置州聖宗建貴德軍後更名兵事屬東¶
　　　京都部署司統縣二貴徳縣本漢襄平縣渤海¶
　　　為崇山縣奉德縣本渤海縁城縣地嘗置奉徳¶
　　　州(詳前渤海條崇山縁城並渤/海崇州縣名縁城又作緑城)¶
　　　元一統志貴德州今廢為巡檢司¶
　　　元一統志公孫廢城在貴德州漢末公孫度為¶
　　　遼東太守治襄平傳子至孫據有其地遺址猶¶
<pb:KR2k0038_WYG_015-15a>¶
　　　存¶
　　　元一統志大寶城在廢貴德州¶
　　瀋州¶
　　　遼史瀋州昭德軍中節度本挹婁國地渤海置¶
　　　州(詳前渤/海條)太宗置興遼軍後更名兵事𨽻東京¶
　　　都部署司統州一縣二樂郊縣太祖俘薊州三¶
　　　河民建三河縣後更名靈源縣太祖俘薊州吏¶
　　　民建漁陽縣後更名¶
<pb:KR2k0038_WYG_015-15b>¶
　　　大金國志太祖十五年渤海人髙永昌自稱大¶
　　　渤海國皇帝據有遼東五十餘州遼主遣張琳¶
　　　討之至瀋州女真遣兵來援琳敗績¶
　　　許亢宗奉使行程録自顯州一百五十里至梁¶
　　　漁務又一百三十里至摩綽(滿洲語拙也舊/作沒咄今改正)寨¶
　　　又八十里至瀋州¶
　　　遼史巖州白巖軍下刺史本渤海白巖城(見前/渤海)¶
　　　(條/)統縣一白巖縣¶
<pb:KR2k0038_WYG_015-16a>¶
　　　元一統志瀋陽渤海建定理府都督瀋定二州¶
　　　此為瀋州地後罹契丹兵火其定州與縣並廢¶
　　　即瀋州為興遼軍又更昭德¶
　　集州¶
　　　遼史集州懐衆軍下刺史古陴離郡地(詳前渤/海條)¶
　　　統縣一奉集縣¶
　　　明一統志奉集廢縣在撫順千户所南八十里¶
　　　漢為險瀆縣金屬貴德州¶
<pb:KR2k0038_WYG_015-16b>¶
　　廣州¶
　　　遼史廣州防禦漢屬襄平縣渤海為鐵利郡(詳/前)¶
　　　(渤海/條)太祖遷渤海人居之建鐵利州統和八年¶
　　　省開泰七年以漢户置統縣一昌義縣¶
　　　金史瀋州章義縣遼舊廣州皇統三年降為縣¶
　　　有遼河東梁河¶
　　　明一統志章義廢縣在瀋陽衛西南六十里遼¶
　　　置廣州金改為縣屬瀋州元省¶
<pb:KR2k0038_WYG_015-17a>¶
　　遼州¶
　　　遼史遼州始平軍下節度渤海為東平府(詳前/渤海)¶
　　　(條/)太祖改為州軍曰東平太宗更為始平軍兵¶
　　　事屬北女真兵馬司統州一縣二遼濵縣安定¶
　　　縣¶
　　　明一統志遼濵廢縣在瀋陽衛西北一百八十¶
　　　里本拂湼國(另條/見前)地遼為遼州治金貞祐時廢¶
　　　遼史祺州祐聖軍本渤海䝉州地(詳前渤/海條)太祖¶
<pb:KR2k0038_WYG_015-17b>¶
　　　以檀州俘户於此建檀州後更名兵事屬北女¶
　　　真兵馬司統縣一慶雲縣太祖俘宻雲民於此¶
　　　建宻雲縣後更名¶
　　遂州¶
　　　遼史遂州本渤海美州地(詳前渤/海條)採訪使耶律¶
　　　佛德(滿洲語令其上𦂳之/謂舊作頗德今改正)置穆宗沒入焉𨽻延¶
　　　昌宫統縣一山河縣¶
　　通州¶
<pb:KR2k0038_WYG_015-18a>¶
　　　遼史通州安逺軍渤海號夫餘城(詳前渤/海條)太¶
　　　祖改龍州聖宗更今名保寜七年以黄龍府叛¶
　　　人燕頗餘黨千餘户置陞節度統縣四通逺縣¶
　　　安逺縣歸仁縣漁谷縣¶
　　韓州¶
　　　遼史韓州東平軍下刺史髙麗置鄚頡府(詳前/渤海)¶
　　　(條/)太宗置三河榆河二州聖宗併二州置𨽻延¶
　　　昌公兵事屬北女真兵馬司統縣一栁河縣¶
<pb:KR2k0038_WYG_015-18b>¶
　　　遼東行部誌癸酉次栁河縣舊韓州也先徙州¶
　　　於奚營州後改為縣又以城近栁河故以名之¶
　　　乙亥次韓州遼聖宗時併三河榆河二州為韓¶
　　　州三河本燕之三河遼俘其民於此置州故因¶
　　　其舊名而故城在遼水之側常苦風沙移於白¶
　　　塔寨後為遼水所侵移於今栁河縣又以州非¶
　　　衝途即徙於舊九百奚營即今所治是也¶
　　　元一統志栁河縣故城本粤喜(見前靺/鞨條)地後置¶
<pb:KR2k0038_WYG_015-19a>¶
　　　縣以其地近栁河故名契丹併入安方縣今城¶
　　　址猶存(案遼史栁河縣本渤海粤喜縣/地併萬安縣置此作安方誤)¶
　　雙州¶
　　　遼史雙州保安軍下節度渤海安定郡(詳前渤/海條)¶
　　　久廢察克(詳見前原丈作歐里僧王而下文又/作察割係一人而名字互稱今改正)¶
　　　從太宗南征以俘鎮定二州之民建城置州後¶
　　　沒入焉初𨽻延昌宫後屬崇德宫兵事𨽻北女¶
　　　真兵馬司統縣一雙城縣¶
<pb:KR2k0038_WYG_015-19b>¶
　　銀州¶
　　　遼史銀州富國軍下刺史本渤海富州(詳前渤/海條)¶
　　　太祖以銀冶更名𨽻宏義宫兵事屬北女真兵¶
　　　馬司統縣三延津縣有延津故城新興縣永平¶
　　　縣舊有永平寨¶
　　　許亢宗奉使行程録離興州五十里至銀州又¶
　　　四十里至咸州¶
　　同州¶
<pb:KR2k0038_WYG_015-20a>¶
　　　遼史同州(舊訛尚州金史作同考遼史東京/道别有尚州此為同州無疑今改)鎮¶
　　　逺軍下節度本漢襄平縣地太祖置州軍曰鎮¶
　　　東後更名𨽻彰愍宫兵事屬北女真兵馬司統¶
　　　州一未詳縣二東平縣本漢襄平縣地産鐵撥¶
　　　户三百採鍊隨征賦輸永昌縣本髙麗永寜地¶
　　　北盟㑹編二十八程至咸州二十九程至同州¶
　　　州地平壤居民所在成聚落耕種殆遍地宜穄¶
　　　黍¶
<pb:KR2k0038_WYG_015-20b>¶
　　　許亢宗奉使行程録自咸州九十里至同州¶
　　咸州¶
　　　遼史咸州安東軍下節度渤海置銅山郡(詳前/渤海)¶
　　　(條/)地多山險冦盜以為淵藪乃招平營等州客¶
　　　户建城居之初號浩里(䝉古語例也舊/作郝里今改正)太保城¶
　　　開泰八年置州兵事屬北女真兵馬司統縣一¶
　　　咸平縣唐安東都䕶天寶中治營平二州間即¶
　　　此太祖滅渤海復置安東軍開泰中置縣¶
<pb:KR2k0038_WYG_015-21a>¶
　　　金完顔羅索碑宗室烏楞古(滿洲語臍也舊/訛斡魯古今改)略¶
　　　地咸州王(按羅索封/金源郡王)合兵禦之乃往敗其戍兵¶
　　　三千於境斬其將遂㑹烏楞古既而聞敵兵且¶
　　　至王留四穆昆精鋭各守一門與烏楞古濟水¶
　　　分兩翼王居左翼敗其所衝追殺略盡烏楞古¶
　　　軍却退與所留諸穆昆整陣而立王返兵擣敵¶
　　　背大敗之咸州既下因徇地黄龍府¶
　　　北盟㑹編二十七程至興州二十八程至咸州¶
<pb:KR2k0038_WYG_015-21b>¶
　　　許亢宗奉使行程録自興州九十里至咸州¶
　　信州¶
　　　遼史信州彰聖軍下節度渤海置懐逺府(詳前/渤海)¶
　　　(條/)開泰初置州以所俘漢民實之兵事屬黄龍¶
　　　府都部署司統州三未詳縣二武昌縣本渤海¶
　　　懐福縣地析平州提轄司及豹山縣一千户𨽻¶
　　　之定武縣本渤海豹山縣地析平州提轄司併¶
　　　乳水縣人户置初名定功縣¶
<pb:KR2k0038_WYG_015-22a>¶
　　　許亢宗奉使行程録自同州四十里至信州¶
　　　元一統志黄龍府西曰信州¶
　　賔州¶
　　　遼史賔州懐化軍節度本渤海城統和十七年¶
　　　遷烏舍户置刺史於鴨子混同二水之間後升¶
　　　兵事𨽻黄龍府都部署司¶
　　　金史太祖十三年命布呼(滿洲語鹿也舊/訛僕虺今改正)等攻¶
　　　拔賔州烏舍楚古爾蘇(䝉古語杉木也舊/作雛鶻室今改正)來降¶
<pb:KR2k0038_WYG_015-22b>¶
　　　遼將徹格爾(䝉古語潔淨也舊/作赤狗兒今改正)戰於賔州布呼¶
　　　敗之鐵驪王以所部降¶
　　　松漠紀聞翁舍展(舊作嗢熱者今從/八旗姓氏通譜改)國不知其¶
　　　始所居後為契丹徙置黄龍府南百餘里曰賔¶
　　　州州近混同江即古之粟末河也部落雜處以¶
　　　其族之長為千户統之¶
　　　松漠紀聞契丹自賔州混同江北八十里建寨¶
　　　守禦女真¶
<pb:KR2k0038_WYG_015-23a>¶
　　　契丹國志宋政和五年金太祖攻遼破賔州¶
　　龍州¶
　　　遼史龍州黄龍府本渤海夫餘府(詳前渤/海條)太祖¶
　　　平渤海還至此崩有黄龍見更名保寜七年軍¶
　　　將燕頗叛府廢開泰九年遷城於東北以宗州¶
　　　檀州漢户一千復置統州五縣三黄龍縣遷民縣永¶
　　　平縣¶
　　　金史收國元年八月上親征黄龍府次混同江¶
<pb:KR2k0038_WYG_015-23b>¶
　　　無舟上乗馬徑涉九月克黄龍府¶
　　　許亢宗奉使行程録自信州九十里至府魯(滿/洲)¶
　　　(語&KR0278;長也舊/作蒲里今改)貝勒寨又四十里至黄龍府遼太¶
　　　祖射黄龍於此地自黄龍府東行六十里至托¶
　　　色(滿洲語權也舊/作托撒今改)貝勒寨府為契丹東寨當强¶
　　　盛時俘獲異國人遷徙雜處於此南有渤海北¶
　　　有鐵驪托歡(蒙古語鑿也舊/作吐渾今改)東南有髙麗東有¶
　　　女真室韋北有烏舍西北有輝和爾党項西南¶
<pb:KR2k0038_WYG_015-24a>¶
　　　有奚故此地雜諸國風俗¶
　　　元一統志賔州之西曰黄龍府即石晉少帝初¶
　　　安置之地¶
　　　遼史益州觀察屬黄龍府統縣一靜逺縣¶
　　　金史收國元年正月上自将攻黄龍府進臨益¶
　　　州州人走保黄龍取餘民以歸留羅索(見/前)尼楚¶
　　　赫(滿洲語珠也舊/作銀术可今改)守黄龍上率兵趨達嚕噶城¶
　　　(蒙古語頭目也舊/作達魯古今改)次寜江州西¶
<pb:KR2k0038_WYG_015-24b>¶
　　　許亢宗奉使行程録自托色貝勒寨九十里至¶
　　　曼濟勒噶(蒙古語纓絡也舊/作漫七離今改)貝勒寨道旁有契¶
　　　丹舊益州賔州空城又六十里至古烏舍寨寨¶
　　　枕混同江過江四十里至呼勒希(滿洲語愚蒙/也舊作和里)¶
　　　(閑今/改)寨又東行五里即有潰堰斷塹自北而南¶
　　　莫知逺近界隔甚明乃契丹昔與女真兩國古¶
　　　界也八十里直至拉林河¶
　　　遼史安逺州懐義軍刺史屬黄龍府¶
<pb:KR2k0038_WYG_015-25a>¶
　　　遼史威州武寜軍刺史屬黄龍府¶
　　　契丹國志宋政和五年金太祖攻遼破威州¶
　　　遼史清州建寜軍刺史屬黄龍府¶
　　　遼史雍州刺史屬黄龍府¶
　　湖州¶
　　　遼史湖州興利軍刺史渤海置兵事𨽻東京統¶
　　　軍司統縣一長慶縣¶
　　渤州¶
<pb:KR2k0038_WYG_015-25b>¶
　　　遼史渤州清化軍刺史渤海置兵事𨽻東京統¶
　　　軍司統縣一貢珍縣¶
　　郢州¶
　　　遼史郢州彰聖軍刺史渤海置兵事𨽻北女真¶
　　　兵馬司統縣一延慶縣¶
　　銅州¶
　　　遼史銅州廣利軍刺史渤海置兵事𨽻北兵馬¶
　　　司統縣一析木縣本漢望平縣地初𨽻東京後¶
<pb:KR2k0038_WYG_015-26a>¶
　　　來屬¶
　　　明一統志析木廢縣在海州衛東南四十里渤¶
　　　海花山縣遼改析木置銅州金屬澄州元省¶
　　涑州¶
　　　遼史涑州刺史渤海置兵事屬南兵馬(司詳前/  渤海)¶
　　　(條/)¶
　　率賔府¶
　　　遼史率賔府刺史故率賔國地(詳前渤/海條)¶
<pb:KR2k0038_WYG_015-26b>¶
　　定理府¶
　　　遼史定理府刺史故挹婁國地(詳前渤/海條)¶
　　鐵利府¶
　　　遼史鐵利府刺史故鐵利國地(詳前渤/海條)¶
　　安定府(遼史僅存其/名不載沿革)¶
　　長嶺府(遼史不詳沿革當仍渤/海之舊詳見渤海條)¶
　　鎮海府¶
　　　遼史鎮海府防禦兵事𨽻南女真湯河司統縣¶
<pb:KR2k0038_WYG_015-27a>¶
　　　一平南縣¶
　　冀州¶
　　　遼史冀州防禦聖宗建升永安軍¶
　　東州¶
　　　遼史東州以渤海户置¶
　　尚州¶
　　　遼史尚州以渤海户置¶
　　吉州¶
<pb:KR2k0038_WYG_015-27b>¶
　　　遼史吉州福昌軍刺史(遼史不/詳沿革)¶
　　麓州¶
　　　遼史麓州下刺史渤海置(見前渤/海條)¶
　　荆州¶
　　　遼史荆州刺史(遼史僅存其/名不載沿革)¶
　　懿州¶
　　　遼史懿州寜昌軍節度太平三年越國公主以¶
　　　媵臣户置初曰慶懿軍更曰廣順軍𨽻上京清¶
<pb:KR2k0038_WYG_015-28a>¶
　　　寜七年宣懿皇后進入改今名統縣二寧昌縣¶
　　　本平陽縣順安縣(按遼史有兩懿州一載東京/道一載上京道據史初更廣)¶
　　　(順軍𨽻上京則實一州也第此云本越國公主/而上京又稱聖宗女燕國長公主為小異考聖)¶
　　　(宗女為越國公主燕長主則聖宗之姑史必有/一誤遼東行部誌亦同州在顯州東北三百里)¶
　　　(西北至上京八/百里户四千)¶
　　　遼東行部志懿州古遼西郡即栁城之域有寶¶
　　　巖寺遼聖宗女燕長主所建¶
　　　元一統志豪州本遼時懿州金皇統三年省入¶
<pb:KR2k0038_WYG_015-28b>¶
　　　順安縣後復置國朝初因之至元六年省入順¶
　　　安縣¶
　　　明一統志廢懿州在廣寜衛北二百二十里嘗¶
　　　置衛於此永樂八年廢¶
　　媵州¶
　　　遼史媵州昌永軍刺史(史不載沿革以州名按/之亦當為媵户所置)¶
　　順化城¶
　　　遼史順化城嚮義軍下刺史開泰三年以漢户¶
<pb:KR2k0038_WYG_015-29a>¶
　　　置兵事𨽻東京統軍司¶
　　寜州¶
　　　遼史寜州觀察統和二十九年伐髙麗以渤海¶
　　　降户置兵事𨽻東京統軍司統縣一新安縣¶
　　衍州¶
　　　遼史衍州安廣軍防禦以漢户置初刺史後升¶
　　　軍兵事屬東京統軍司統縣一宜豐縣¶
　　　金史遼舊衍州安廣軍皇統三年廢為宜豐縣¶
<pb:KR2k0038_WYG_015-29b>¶
　　　有東梁河(按遼志東梁河亦曰大梁河今太子/河也舊名衍水燕太子丹亡匿衍水)¶
　　　(即此遼之州/名當取諸此)¶
　　　明一統志宜豐廢縣在遼東都司城西南一百¶
　　　里遼置衍州金屬遼陽府元省入遼陽¶
　　連州¶
　　　遼史連州德昌軍刺史以漢户置兵事屬東京¶
　　　統軍司統縣一安民縣¶
　　歸州¶
<pb:KR2k0038_WYG_015-30a>¶
　　　遼史歸州觀察太祖平渤海以降户置後廢統¶
　　　和二十九年伐髙麗以所俘渤海户復置兵事¶
　　　屬南女真湯河司統縣一歸勝縣¶
　　蘇州¶
　　　遼史蘇州安復軍本髙麗南蘇城興宗置州兵¶
　　　事屬南女真湯河司統縣二來蘇縣懐化縣¶
　　　松漠紀聞東京有蘇扶等州蘇與中國登州青¶
　　　州相直東丹王封於此謂之人皇王不得立自¶
<pb:KR2k0038_WYG_015-30b>¶
　　　蘇乘筏浮海歸唐¶
　　　鴨江行部志自永康次順化營中途望西南兩¶
　　　山巍然浮於海上訪諸野老云此蘇州闗也遼¶
　　　之蘇州今為化成縣闗禁設自有遼以其南來¶
　　　舟楫非出此途不能登岸相傳隋唐之伐髙麗¶
　　　兵糧戰艦亦自此來南去百里有山曰鐵山常¶
　　　屯甲士七千人以防海路¶
　　復州¶
<pb:KR2k0038_WYG_015-31a>¶
　　　遼史復州懐德軍節度興宗置兵事屬南女真¶
　　　湯河司統縣二永寜縣德勝縣¶
　　　元一統志廢復州本遼遷民縣屬黄龍府後置¶
　　　復州號永寜軍節度改縣曰永寜後又更為永¶
　　　康省豐水扶羅入焉金因之所居皆漢民地甚¶
　　　肥沃有耕稼之利(按前明設復州衛/  本朝仍為復州)¶
　　肅州¶
　　　遼史肅州信陵軍重熈十年州民亡入女真取¶
<pb:KR2k0038_WYG_015-31b>¶
　　　之復置兵事𨽻北女真兵馬司統縣一清安縣¶
　　　許亢宗奉使行程録自咸州四十里至肅州又¶
　　　五十里至同州¶
　　　遼東行部誌清安縣世傳遼太祖始置為肅州¶
　　　金為縣¶
　　　元一統志清安縣故城在咸平府西北舊肅州¶
　　安州¶
　　　遼史安州刺史兵事𨽻北女真兵馬司¶
<pb:KR2k0038_WYG_015-32a>¶
　　　遼東行部誌歸仁縣遼時為安州¶
　　　元一統志歸仁縣故城在咸平府北舊安州¶
　　榮州¶
　　率州¶
　　荷州¶
　　源州¶
　　渤海州(以上五州遼史僅/載其名不詳沿革)¶
　　寜江州¶
<pb:KR2k0038_WYG_015-32b>¶
　　　遼史寜江州混同軍觀察清寜中置初防禦後¶
　　　升兵事屬東京統軍司統縣一混同縣¶
　　　金史本紀太祖進軍寜江州十月朔克其城次¶
　　　拉林城¶
　　　大金國志太祖十三年起兵攻混同之東寜江¶
　　　州敗髙仙壽取寜江遼再遣蕭嗣先屯珠赫(滿/洲)¶
　　　(語冰也舊作/出河今改)店臨白江與寜江州女真兵對壘¶
　　　女真潛渡混同江掩擊之嗣先兵潰¶
<pb:KR2k0038_WYG_015-33a>¶
　　　松漠紀聞寜江州去冷山百七十里地苦寒多¶
　　　草木如桃李之類皆成園至八(月/)則倒置地中¶
　　　封土數尺季春出之否則凍死每春冰始泮遼¶
　　　主必至其地鑿冰釣魚放弋為樂暨金祖起兵¶
　　　首破此州¶
　　河州¶
　　　遼史河州德化軍置軍器坊(詳前渤/海條)¶
　　祥州¶
<pb:KR2k0038_WYG_015-33b>¶
　　　遼史祥州瑞聖軍節度興宗以鐵驪户置兵事¶
　　　𨽻黄龍府都部署司統縣一懐德縣¶
　　　契丹國志宋政和五年金太祖攻遼破祥州¶
　　　金史太祖十三年烏達布(滿洲語買也舊/作吾暏補今改)復敗¶
　　　徹格爾蕭伊蘇(䝉古語九數也/舊作一薛今改)於祥州東斡琿¶
　　　(滿洲語&KR0424;也舊/作斡勿今改)等兩路降¶
　　遼營衛　阿延女真¶
　　　遼史阿延(滿洲語尊大也/舊作奥衍今改)女真部聖宗以女真¶
<pb:KR2k0038_WYG_015-34a>¶
　　　户置𨽻北府節度使屬西北招討司戍鎮州境¶
　　伊德女真¶
　　　遼史伊德(蒙古語有力也/舊作乙典今改)女真部聖宗以女真¶
　　　户置𨽻南府居髙州北¶
　　五國部¶
　　　遼史五國部博和哩(滿洲語豌豆也舊/作剖阿里今改)國博諾¶
　　　(滿洲語雹也舊/作盆奴今改)國鄂羅木(蒙古語渡口也舊作/奥里米今改按寜古)¶
　　　(塔東北有鄂/羅木噶珊)國伊埒圖(滿洲語明顯也舊/作越里篤今改)國伊¶
<pb:KR2k0038_WYG_015-34b>¶
　　　勒希(滿洲語副也舊/作越里吉今改)國聖宗時來附居本土以¶
　　　鎮東北重熈六年設節度使領之¶
　　　大金國志宋二帝自韓州徙五國城五國城者¶
　　　在西樓東北千里¶
　　　北盟㑹編五國之東接大海出海東青女真每¶
　　　發甲馬千餘人入五國界即東海巢穴取之與¶
　　　五國戰鬬而後得¶
　　　金史景祖時五國博諾(舊作蒲聶即盆/奴也今併改)部節度¶
<pb:KR2k0038_WYG_015-35a>¶
　　　使叛遼鷹路不通景祖襲而擒之¶
　　　金史遼咸雍八年五國穆延(舊作没撚今從八/旗姓氏通譜改)¶
　　　部舍音(滿洲語白色也/舊作謝野今改)貝勒叛遼鷹路不通景¶
　　　祖伐之舍音敗走¶
　　　元一統志開元路三京故國五國舊城東北一¶
　　　都㑹也(案元之開元路所統至廣據元一統志/所載長白山亦在境内東□於使大路)¶
　　　(非止今一/縣地也)¶
　　　元一統志混同江發源長白山北流經渤海建¶
<pb:KR2k0038_WYG_015-35b>¶
　　　州西五十里㑹諸水東北流經上京下達五國¶
　　　頭城北又東北注於海¶
　　　明一統志五國頭城在三萬衛北一千里自此¶
　　　而東分為五國舊傳宋徽宗𦵏於此(按五國城/之説不一)¶
　　　(或謂寜古塔東松花黒龍二江合流之處有土/城焉或以為在朝鮮北境近寜古塔有古城在)¶
　　　(山上或以為去燕京三千八百里西至黄龍府/二千一百里或謂寜古塔相近槍頭街有舊城)¶
　　　(址五疑即是也據金太宗本紀云天㑹六年徙/昏德公重昏侯於韓州八年再徙呼爾哈路則)¶
　　　(實在寜古塔也宋史稱韓州五國城誤合為一/地第諸書皆約畧之辭未有實據今三姓地方)¶
<pb:KR2k0038_WYG_015-36a>¶
　　　(相傳有五/國城遺址)¶
　　　謹案遼東北之境與完顔部為隣白山黒水雖¶
　　　隔封外而壤地相錯經界分合之故史乘尚有¶
　　　可稽其最近者上京之長春州東京之寧江州¶
　　　皆混同江之地長春州遼時春蒐巴納在焉寜¶
　　　江則金太祖起兵首集大勲於此按之¶
　皇輿全圖長春當近白都訥寜江實傍拉林河次若¶
　　　黄龍府賔咸等州並都㑹衝要遼金百戰之區¶
<pb:KR2k0038_WYG_015-36b>¶
　　　亦與混同江相近行程里數具存其餘遼瀋諸¶
　　　州東京規畫所闗不容罣漏且里至逺近亦藉¶
　　　以考見若中京則相去稍逺不復贅列焉至遼¶
　　　金舊界諸書尚約畧可考遼史營衛志所載阿¶
　　　延伊德二部葢女真之係遼籍者五國城之説¶
　　　紛然不一遼史各有國名大約在寜古塔以東¶
　　　東接大海而五國城則為五國至遼總集之所¶
　　　蓋五國部節度使所治之城所云自此而東分¶
<pb:KR2k0038_WYG_015-37a>¶
　　　為五國者近之亦不越寜古塔境内初不必有¶
　　　舊城址五而後為是也並附於末用資參考云¶
　¶
　¶
　¶
　¶
　¶
　¶
<pb:KR2k0038_WYG_015-37b>¶
　¶
　¶
　¶
　¶
　¶
　¶
　¶
欽定滿洲源流考卷十一¶
